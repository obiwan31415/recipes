ZUPA  OGÓRKOWA
Składniki:
- ok 1,5 l. wywaru warzywnego albo rosołu,
- 7-8 większych ogórków kiszonych,
- średnia cebula,
- ząbek czosnku,
- 2 łyżki mąki,
- 2 łyżki masła,
- 100 ml śmietany słodkiej,
- 3 ziemniaki,
- przyprawa do zup. 

Jak przyrządzić?
Wywar - jak kto woli. Ja gotuję wywar z wloszczyzny dodając jedną kostkę bulionową, trochę vegety,pieprz, 2 kuleczki ziela angielskiego i 2 listki laurowe. Wszystko na małym ogniu gotuje się aż warzywa będą miękkie (do 2 h).
Warzywa wyjmujemy z wywaru, dodajemy starte na grubej tarce ogórki (razem z sokiem co wypłynął), rozgnieciony czosnek i gotujemy ok 10 min. W mięczyczasie na maśle dobrze podsmażamy drobno pokrojoną cebulę i zasypujemy mąką. Smażymy jeszcze trochę i dodajemy do zupy. Na takiej samej tarce jak ogórki ścieramy marchewkę z wywaru i też dajemy do zupy. Teraz przyprawiamy solą jak mało słone i przyprawą. Smietanę mieszamy z odrobiną zupy i dodajemy do reszty. Osobno trzeba ugotować ziemniaki (najlepiej w mundurkach) i jak lekko przestygną obrać, pokroić w kostkę i dodać do zupy. Odstawić na 10 minut aż przejdzie wszystko smakami. 


Uwagi:
Proporcje wywar/ogórki są orientacyjne, każy widzi ile czego ma być tak żeby przypomniało zupę. Tak samo z mąką.
Istotne jest, żeby ziemniaki gotować osobno. To jest przepis jaki znam z domu; jeżeli ktoś ma jeszcze inne fajne pomysły na taką zupę to milutko.
